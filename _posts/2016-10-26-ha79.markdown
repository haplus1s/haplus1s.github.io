---
layout: post
title: "长者，灵蛤"
date:   2016-10-27 02:06:19
categories: 文膜
---

　　长者，灵蛤也。古人语云：“蛤之百年者也，将死，死而不僵，辄取红衣童男女之精气，其命遂续也。”宋之人有诗云：“红衣时节家家续，青草池塘处处蛤”，盖若是也已。 <br/>
　　民国十五年，姑苏一灵蛤功德圆满，封江泽之主，飞升人道，法号灵蛤上人，又号神蛤长者。神目如电，尝以一八宝琉璃西洋镜蔽其双眼，唯恐其目光伤及无辜，长者之慈悲可知矣！ <br/>
　　尤喜研习人之言语，尝游于海西诸国，颇为寻访，但求西方诸国语言之道。或曰长者精通八国语，能于三十六国记者谈笑且风生，可与七十二国联军对骂而不败。 <br/>
　　有大智，救国于水火之危，决胜于中南之海。曾与关东妖道洪志真人斗法九九八十一日，妖道败绩，出奔海东美利坚国，不复出焉。遂粪除其异端邪说，自此四海生平，国泰民安。故港之骚客曰：“蛤之大者，为泽为民，行任侠也，故为国为民”不若是乎？ <br/>
　　不患奸邪之辈乱国，但恐其寿尽而不得鞠躬尽瘁于人民也。遂尝不得已而寻童男童女，衣红衣而以淬火银针取其元神精气，以增阳寿一秒。观夫西洋天主教，主教亦红衣，盖以罗马之教皇亦为神蛤也欤？凡夫俗子寿尽死，而灵蛤善续命，固知凡人之生也有涯，而蛤之命曾无穷尽也。<br/>
