---
layout: post
title: "趙紫陽"
date:   2016-10-27 01:16:09
categories: 文膜
---

今本（此為底本，未經審校）<br/>
往： 嚮、 尋<br/>
趙紫陽，本名修業。河南滑縣趙莊村人也。其父趙廷賓，略通文墨，篤信風水，而立之年，棄學經商，遂有家産。廷賓嘗自看墳塋，曰：「擇此地而葬，必恩澤後人」。其母劉氏，名穩。紫陽主政廣東，嘗遣其子二軍接母，變賣房產，母拒之曰：「不可，他日汝等必返鄉里！」二軍曰「父為地方大員，身居高位，豈會淪落居此寒舍？」其母斥曰：「小子無知！朝有奸佞！<br/>
生時適逢五四，及弱冠，曾往武昌高中就讀。時值日寇侵華，憤而投筆從戎，適逢宋哲元二十九軍駐滑縣，宋哲元軍素有抗日威名，修業欣然投之。後入中共，改名紫陽，十九歲為滑縣縣委書記，二十一歲為地委書記，二十八歲為桐柏軍區黨委書記兼軍區副政委。紫陽嫺于農業，人稱「土改專家、農業專家、群眾運動專家」。年三十二南下廣東，後爲陶鑄副手。主粵期間，農業多有建樹。<br/>
中共建政之初，葉劍英為中南局書記，主政廣東土改。葉劍英曰：廣東地處南端，華僑甚多，迫於生計，飄搖海外三四十載，始有家産。此非土豪劣紳，間或華僑多有助於中共，土改宜緩，不可奪其地產，傷其性命。毛澤東不悅，曰：“廣東地方主義盛行，此土改之障礙也！”另調陶鑄赴粵，趙紫陽從之。陶鑄既主粵，曾大肆彈劾“地方主義”者，葉劍英之股肱方方、古大存、馮白駒皆被罷免，葉劍英怏怏離粵。紫陽既為陶鑄副手，亦彈劾“地方主義”，唯嚴苛不似陶鑄。紫陽于地方幹部，陰護佑者甚多，是以皆感其寬仁。紫陽素敬葉劍英，葉劍英嘗言：“紫陽為我黨難得之人才。”<br/>
文革伊始，毛澤東號召全國造反派奪權，時各省大員因拒不交權而慘遭批鬥者不計其數。紫陽笑曰：「既為主席之命，吾當從之。」欣然交權，并與造反派謀之曰：“汝等年幼，恐難掌全局。汝等監視之下，吾等可稍作工作，廣東可免於癱瘓之劫。”造反派思之，深以為然。毛澤東聞訊大怒，遣總理周恩來赴粵斥曰：「造反派可奪權，爾等不可交權。紫陽擅自交權，其心可誅！」紫陽遂遭批鬥，後發配湖南軍工廠改造。紫陽曾曰：「雖謫此荒蠻之地，若為一副縣長，吾當能振興此地農業。」勞改越年，調內蒙主政。紫陽在內蒙共主政十月，曾驅車調查內蒙四盟二市，制定務農「十七條」，內蒙農牧業多有改觀，民感其德。<br/>
一九七二年，上感廣東農業之衰，擢趙紫陽為廣東省委書記，紫陽返粵，廣東軍區司令員丁盛不悅，時有掣肘。紫陽虛與委蛇，借毛澤東“農業學大寨”之口號，大興水利。紫陽嘗對左右言：“汝等學大寨，可學其發展農業，勿學其階級鬥爭。”廣東農業隨之大興，紫陽功不可沒。四川天府之國，大躍進後連年民不聊生，遍地饑荒。上曰：「蜀地無食，有誰可解﹖」周恩來對曰：「廣東趙紫陽可！」遂遷四川主政，時有民謠曰：「要吃糧，找紫陽」。<br/>
毛澤東崩，文革結束，中國百廢俱興，時鄧小平複出，華國鋒新立，葉劍英輔之，國策人事皆出於葉。一九八零年，葉劍英擢紫陽為副總理，未幾，升任總理。趙紫陽命全國行經濟改革，中國遂無饑饉。又主張廣東先行開放，全國隨後效仿，藏富於民，國力大增。世稱紫陽為治世之能臣，紫陽舊部亦以此言盛讚之，紫陽曰：「主事改革，歷世慘淡，昔商鞅五馬分屍，吾等尚不知幾馬！」左右聞言皆慄，默然而退。一九八七年，紫陽擢升總書記，然國政皆決於幕後八老。紫陽嘗欲革朝政，鄧小平曰：「可，然泰西諸國之三權分立，汝一字不可學！耀邦見黜，實出於此，爾等切記！」是年，趙廷賓之墓為歹人所掘，紫陽歎之。<br/>
一九八九年，耀邦辭世，大學生悼之，後遊行示威，上書諫之曰：「宜行泰西諸國之三權分立！」小平不悅，調集野戰軍入京，死傷者眾。紫陽苦諫不可動兵，上弗從。紫陽曰：“吾豈能做對民眾開槍之總書記哉？”欲辭總書記之職，草章擬就，楊尚昆曰：“不可，此國家飄搖之際，君若辭職，國必大亂！”紫陽從之，收回辭職信。上欲紫陽召集戒嚴大會，紫陽稱病不出。上怒，因而被黜，囚居富強胡同。左右歎曰：“若葉劍英在世，必不至此！”舊部偶有探視者，見紫陽幽居小院，布衣粗食，莫不憐之！紫陽曰：“吾弗從戒嚴，既知必有今日之困！此吾之抉擇，吾心無愧也！”鄧小平既黜紫陽，擢江氏主政，旋又悔之。時國家改革停滯，財政日乏，鄧小平云：“紫陽若檢討，可出任財經小組組長，總司全國經濟！”紫陽曰：“吾問心無愧，無可檢討！”晚年嘗口述回憶錄《改革歷程》，言「吾觀中國之未來，宜行泰西諸國之制，此文明之潮流也！」。舊部曾問：「君貴為總書記，國之元首，豈可束手待斃，聽任八老廢黜﹖」紫陽曰：「吾老矣，年七十矣！若後生廿載，必奮起抗爭！」又曰：「當知：時也！命也！」<br/>
紫陽囚居期間，嘗密赴川，下榻金牛賓館。民有聞之，探望者絡繹不絕，上不許相見，民擺花籃四五里。<br/>
二零零五年病卒，兒曰：「先考終得自由矣!」<br/>
